Aloitin luomalla suunnitelman käyttäjän omia sivuja varten. Ajatuksena oli, että kun käyttäjä kirjautuu sisään omilla tunnuksillaan onnistuneesti, navbar komponenttiin ilmestyy "oma sivu" vaihtoehto. Kun käyttäjä siirtyy omalle sivulle, sovellus aukaisee Personal sivukomponentin. Personal sivulla käyttäjä voi joko hakea luomansa suosikkilistat, tai tarkastella omaa käyttäjäkohtaista ryhmäkomponenttia. Mikäli käyttäjä haluaa siirtyä suosikkilistoihin, on hänen navigoitava "suosikkilistat" buttonin kautta FavoriteLists sivukomponentille. FavoriteLists hakee tietokannasta käyttäjän jo tekemät suosikkilistat, ja antaa mahdollisuuden myös uusien listojen luomiseen ja poistamiseen. FavoriteLists hakee suosikkilistat personal_pages taulusta tietokannasta, mutta jokaisen listan varsinainen sisältö haetaan erillisestä favorite_list_content taulusta. Jokainen suosikkilista on yhdistetty vastaavaan listasisältöön, eli mikäli personal_pages taulussa listan id on 1, tämä on yhdistetty favorite_list_content taulussa riveihin missä list_id on 1, list_id:n ollessa viiteavain, näin osataan hakea oikea sisältö oikeaan listaan. Kun käyttäjä haluaa hakea tietyn listan sisällön, hän voi klikata listan nimeä, ja näin haetaan SpecificList komponentti, joka hakee listakohtaisen sisällön favorite_list_content taulusta. SpecificList sivukomponentilla on "lisää elokuvia" button, joka ohjaa käyttäjän takaisin aloitussivulle, jossa on toteutettu elokuvien hakeminen. Käyttäjä voi täällä valita tietyn elokuvan, jolloin aukeaa elokuvakohtainen sivu MoviePage. MoviePage sivulla on sisäänkirjautuneelle käyttäjälle vaihtoehto lisätä elokuva suosikkilistaan, tämä on toteutettu pudotusvalikolla, joka hakee käyttäjän tekemät suosikkilistat, ja buttonilla joka lisää elokuvan valittuun suosikkilistaan. Kun lista on valittu ja buttonia painettu, MoviePage ottaa valitusta elokuvasta talteen JSON muodossa nimen, kuvan ja elokuvan kuvauksen, ja tallentaa ne listakohtaiseen "list_content" sarakkeeseen. Tämä järjestely mahdollistaa usean suosikkilistan luomisen ja usean elokuvan lisäämisen listaan. Lisätyt elokuvat ilmestyvät allekkain listakohtaiselle sivulle.